\documentclass[twoside,a4paper,norsk]{article}

\usepackage{palatino}
\usepackage[latin1]{inputenc}
\usepackage{hyperref}
\usepackage[norsk]{babel}

\begin{document}

\title{Fremme av åpne multimediestandarder: Studentprosjekt 2010}
%\author{Audun Vaaler, Høgskolen i Østfold}
\maketitle

\section{Introduksjon}

Høgskolen i Østfold, Avdeling for informasjonsteknologi, mottar støtte
fra NUUG Foundation til arbeid for å fremme åpne
multimediestandarder. En viktig del av dette arbeidet er lønnet gjennomføring
av et studentprosjekt.

Dette dokumentet beskriver kort prosjektet som skal gjennomføres,
inkludert underprosjekter, oppfølging, rapportering og milepæler.

Prosjektstillingen ble utlyst ved HiØ tidligere i vår, og vi mottok flere
gode søknader. Etter grundig vurdering fant vi Lars Bjørkevoll beste
kandidat, og han er nå ansatt i stillingen.

\subsection{Endringer fra søknadsdokumentet}

Søknaden vår til NUUG Foundation spesifiserte bl.a. følgende:

\begin{itemize}
\item Beskrivelsen av sommerprosjektet ferdig 3. mai
\item Prosjektstilling utlyst 10. mai
\item Valg av student 31. mai
\item Prosjektstart 1. juli
\end{itemize}

Fordi de fleste bedrifter lyser ut sommerjobber forholdsvis tidlig i
vårsemesteret valgte vi å annonsere og besette stillingen tidligere
enn opprinnelig planlagt.

I samråd med Lars har vi framskyndet prosjektstart til mandag
14. juni.

\section{Prosjektbeskrivelse}

Sommerprosjektet består av tre deler: Kartlegging av
siste års utvikling innen multimedia og åpne webstandarder; forbedring
av HiØs eksisterende serververktøy for transkoding; og tilpassing av
Miro Video
Converter\footnote{\url{http://www.mirovideoconverter.com/}} til
Fornyings- og administrasjonsdepartementets Referansekatalog.

\subsection{Kartlegge teknologiutvikling}

Sommeren 2009 lanserte ble versjon 3.5 av nettleseren Firefox sluppet,
med innebygd støtte for video og lyd. Andre nettlesere har fulgt
etter, og i løpet av det siste året har åpne standarder og teknologier
for multimedia på nett utviklet seg svært raskt.

En viktig del av prosjektet er derfor kartlegging av tilgjengelige
standarder, biblioteker, og verktøy, samt pågående standardiserings- og
utviklingsarbeid som kan være relevant for gjennomføring av
prosjektet.

Kartleggingen skal legge spesiell vekt på følgende:

\begin{itemize}

\item Videocodec-en VP8

\item WebM og relaterte standarder

\item Status for lyd- og videostøtte i nyere nettlesere (Firefox,
  Chrome, Opera, Safari og Internet Explorer 9)

\item Biblioteker for kompatibilitet med eldre nettlesere

\item Biblioteker for underteksting

\item Status for standardisering av undertekster på web
\end{itemize}

Arbeidet oppsummeres i en rapport offentlig publisert på prosjektets
nettsider (\url{http://media.hiof.no/diverse/nuug/}) innen 25. juni.

\subsection{Forbedre serververktøy}

Hovedmålet med fjorårets sommerprosjekt var videreutvikling av HiØs
eksisterende transkodingsystem. Dette arbeidet fortsettes i år, med
hovedvekt på følgende:

\begin{itemize}

\item Interessante nyvinninger oppdaget i kartleggingsarbeidet
  integeres i transkodingsystemet.

\item Systemet utvides til å kode for- og ettertekstplakater inn i
  videofilene, basert på parametre sendt fra brukeren eller gjennom et
  webprosedyrekall et publiseringsystem (CMS). Merkingen brukes som et
  plattformuavhengig alternativ til DRM-begrensninger, f.eks. gjennom
  å opplyse brukeren om akseptabel bruk av en film, og informere
  potensielle seere om hvor en film kan lastes ned eller kjøpes
  lovlig.

\item Systemet utvides til å støtte alle lyd- og videoformater
  spesifisert i Standardiseringsrådets Referansekatalog.

\item Ny funksjonalitet og kode gjøres offentlig tilgjengelig på
  \url{http://ogg.hiof.no/}.

\end{itemize}

\subsection{Tilpasse Miro Video Converter}

Miro Video Converter fra Participatory Culture
Foundation\footnote{\url{http://www.participatoryculture.org/}} er en
enkel, friprog-lisensiert klientapplikasjon for brukervennlig
transkoding av video til Ogg Theora og MPEG-4.

Dersom det viser seg enkelt gjennomførbart, utvides MVC til å støtte
lyd- og videostandardene definert i Referansekatalogen.

\section{Møter}

Koordineringsmøter gjennomføres ukentlig, fysisk eller via videokonferanse.

\section{Dokumentasjon, rapportering og publisering}

Prosjektet skal publisere to offentlige tilgjengelige rapporter: én
som oppsummerer siste års relevante teknologiutvikling, og én som
oppsummerer prosjektarbeid og resultater ved prosjektslutt.

All programkode produsert i løpet av prosjektet publiseres,
kommenteres, dokumenteres og publiseres i en offentlig tilgjengelig
kildekodesamling (f.eks. Google Code) under en passende
friprog-lisens.

\section{Milepæler}

\begin{table}
  \begin{tabular}{|r|p{9.65cm}|}
    \hline
    \textbf{Dato} & \textbf{Hendelse} \\
    \hline
    14.6.10 & Prosjektet begynner \\
    \hline
    25.6.10 & Kartlegging av teknologiutvikling er ferdig, og rapport
    er publisert på media.hiof.no \\
    \hline
    2.7.10  & Detaljert plan for gjennomføring av utviklingsprosjektene (serververktøy
    og Miro Video Converter) er klar \\
    \hline
    6.8.10 & Ny versjon av serververktøy er klar \\
    \hline
    20.8.10 & Modifisert versjon av Miro Video Converter er klar \\
    \hline
    1.9.10  & Prosjektet avsluttes og endelig rapport publiseres\\
    \hline
  \end{tabular}
  \caption{\label{tab.tidsplan} Milepæler}
\end{table}

Milepælene er oppsummert i tabell \ref{tab.tidsplan}.

\end{document}
